---
date: 2020-04-05T00:00:00.000Z
layout: post
title: چرا حریم خصوصی مهم است؟
subtitle: در این پست ده دلیل برای اهمیت حریم خصوصی آورده میشود
description: >-
  از دید خیلی ها نقض حریم خصوصی اغلب مشکلی خیلی حادی نیست.  اما اصلاً اینطور نیست.در این پست ده دلیل برای اهمیت حریم خصوصی آورده میشود 
image: >-
  /assets/img/hacking-2903156_960_720.jpg
optimized_image: >-
  /assets/img/hacking-2903156_960_720.jpg
category: حریم خصوصی
tags:
  - privacy
author: raminzare
paginate: true 
---

#### نوشته‌ی Daniel J. Solove

چرا حریم خصوصی مهم است؟ غالبا دادگاه‌ها و گزارشگران تلاش میکنند تا واضح توضیح دهند که چرا حریم خصوصی ارزشمند است. از دید آنها نقض حریم خصوصی اغلب مشکلی خیلی حادی نیست.  اما اصلاً اینطور نیست. در زیر ده دلیل برای اهمیت حریم خصوصی را بخوانید:

1. محدود کردن قدرت

داشتن حریم خصوصی محدودیتی برای قدرت حکومت هاو شرکتهای خصوصی محسوب می شود. هرچه بیشتر کسی درباره ما بداند، قدرت بیشتری علیه ما میتواند داشته باشد. آنها میتوانند برای گرفتن تصمیمات خیلی مهم در زندگی‌های ما از همین داده‌های شخصی تک تک افراد استفاده کنند. 
داده‌های شخصی، برای تحت تاثیر قرار دادن اعتبارما و همچنین تاثیرگذاشتن بر تصمیماتمان و جهت‌دادن به رفتارمان هم کاربرد دارد. علاوه برآن به عنوان ابزاری برای اعمال کنترل بر ما مورد استفاده قرار میگیرد. فاجعه بار تر از همه این است که داده‌های شخصی در دست افراد شرور، میتواند مشکلات قابل توجهی برایمان به‌بار آورد.

2. احترام به افراد

در حریم خصوصی احترام گذاشتن به افراد موضوعیت دارد. اگر فردی دلیلی منطقی برای خصوصی نگهداشتن موضوعی دارد، بی‌توجهی ما به خواست آن فرد، بدون دلیل قانع‌کننده بی‌احترامی به شمار میرود. البته علاقه به حریم خصوصی ممکن است با ارزشهای مهم در تضاد باشد که اگر اینطور باشد، حریم خصوصی شاید همیشه هم پیروز این میدان نباشد. گاهی اوقات خواست افراد برای حفظ حریم خصوصی زیرپا گذاشته میشود چرا که عده ای فکر میکنند زیان ناشی از آن کم است. حتی در این حالت اگر ضرر بزرگی هم به بار نیاید، نشانگر بی‌احترامی نسبت به آن فرد است، یعنی به قول معروف: << من فقط منافع خودم رو دنبال میکنم ولی کاری به منافع شما ندارم. >>

3. مدیریت اعتبار و آبرو

حریم خصوصی ، افراد را قادر میسازد اعتبارشان را مدیریت کنند. چگونگی قضاوت‌ شدن ما توسط دیگران بر فرصتها، دوستیها و کلا زندگی ما تاثیر میگذارد. اگرچه کنترل کامل اعتبارمان مقدور نیست، اما ما باید تا اندازه‌ای قادر باشیم که از اعتبار خودمان در برابر لطمه های ناعادلانه دفاع کنیم. دفاع از اعتبار نه تنها به دفاع در مقابل دروغها بلکه به دفاع در مقابل برخی حقیقت ها هم بستگی دارد. آگاهی از مسائل خصوصی زندگی افراد لزوما به قضاوت درست‌تر درباره آنها نمی‌انجامد. گاهی اوقات افراد، اشتباه، شتابزده و نامرتبط با شرایط قضاوت میکنند. همچنین گاهی قضاوت آنها بدون شنیدن کل قضیه و ریاکارانه است. حریم خصوصی به افراد کمک میکند تا از خودشان در مقابل این قضاوتهای مشکل ساز دفاع کنند.

4. حفظ مرزهای اجتماعی مناسب

افراد مرزهایی نسبت به همدیگر در جامعه میسازند. این مرزها هم فیزیکی و هم اطلاعاتی هستند. گاهی ما به مکانهای مخصوص تنهایی نیاز داریم به مکانهایی که آزاد از نگاه دیگران آسوده باشیم و احساس راحتی کنیم تا بتوانیم دوباره به آنها برگردیم. همچنین ما برای خود، مرزهای اطلاعاتی میسازیم و مجموعه‌ی دقیقی از این مرزها را برای بسیاری از روابط متفاوتمان داریم. حریم خصوصی به افراد در مدیریت این مرزها کمک میکند. تخطی از این مرزها میتواند موقعیتهای ناخوشایند اجتماعی ایجاد کرده و به روابطمان لطمه زند. علاوه بر آن حریم خصوصی باعث کاهش اختلافات اجتماعی در زندگی می شود. بیشتر افراد نمیخواهند کسی همه ‌چیز را درباره ‌شان بداند- در این مواقع فرد با خود می گوید :  ««به شما ربطی ندارد»»  و برخی اوقات ما نمیخواهیم که همه‌چیز را درباره دیگران بدانیم- این مواقع گفته میشود ««این مسئله به من ربطی ندارد»»

5. اعتماد

در روابط شخصی، کاری، حکومتی یا تجاری، ما به طرف مقابل اعتماد می کنیم. تخطی از محرمانگی، تخطی از همان اعتماد است. این اعتماد در روابط تخصصی مثل رابطه با دکترها و وکلا، کلید حفظ صداقت در رابطه‌ است. علاوه بر آن ما به افرادی که با آنها تعامل داریم و یا شرکتهایی هایی که با آنها کار سر و کار داریم، اعتماد میکنیم. هنگامی که اعتماد در یک رابطه زیرپا گذاشته میشود ممکن است ما را در دیگر روابط هم نسبت به اعتماد، بی‌میل‌تر کند.

6. کنترل زندگی فرد

داده‌های شخصی، برای اعتبار تخصصی و شخصی در خیلی از تصمیماتی که درباره ما گرفته میشود ضروری است، چه در زمینه‌ی گرفتن وام، چه گواهینامه و چه شغل.  داده‌های شخصی برای تعیین اینکه آیا ما توسط حکومت مورد تحقیق قرار گرفته‌ایم، یا در فرودگاه بازرسیمان کرده‌اند و یا توانایی پرواز از ما سلب شده، مورد استفاده قرار میگیرد. در واقع داده‌های شخصی تقریبا برهمه‌چیز اثر میگذارد از جمله اینکه چه پیامها و محتوایی را در اینترنت ببینیم.  اینکه چه نوع داده‌ای دارد استفاده میشود؟ چگونه استفاده میشود؟ و اینکه ما قادر به ااصلاح و بازبینی آن نیستیم ما را در جهان امروز عملا درمانده خواهد کرد. نداشتن توانایی اعمال نظر در رابطه با چگونگی استفاده از داده های خودمان، مخالفت با آن و حتی نداشتن حق قانونی  شکایت در هنگام زیان دیدن ناشی از نحوه استفاده از داده ها، ما را درمانده میکند. یکی از نمادهای آزادی، داشتن اختیار و کنترل بر زندگیمان است و اگر اینهمه تصمیمات مهم درباره ما در خفا و بدون آگاهی یا مشارکت ما گرفته شود، نمیتوانیم اختیار و کنترلی بر روی زندگی خودمان داشته باشیم.

7. آزادی اندیشه و بیان

حریم خصوصی، کلید آزادی اندیشه است. تصور یک چشم مراقب، بالای سر ما در حین خواندن یا تماشا کردن، ممکن است ما را نسبت به بررسی ایده‌های غیر مد روز، دلسرد کند.
حریم خصوصی فقط از فعالیت‌های حاشیه‌ای محافظت نمیکند. شاید ما بخواهیم افرادی را که میشناسیم مورد نقد قرار دهیم ولی نخواهیم که آن نقد را با دنیا به اشتراک بگذاریم. شاید فرد بخواهد به بررسی ایده‌هایی بپردازد که همکارانش، دوستانش یا خانواده‌ش دوست نداشته باشند.

8. آزادی فعالیتهای سیاسی و اجتماعی

حریم خصوصی کمک میکند از توانایی‌مان برای تشکیل اجتماع با دیگر افراد و مشارکت در فعالیت سیاسی حفاظت کنیم. عنصر اساسی آزادی در تشکیل اجتماعات سیاسی، تواناییِ انجام آن به صورت خصوصی در صورت خواست فرد میباشد. ما در رای‌گیری، حریم خصوصی را حفظ میکنیم چون نگرانیم که عدم رعایت آن، افراد را از رای دادن به فرد موردنظرشان منصرف کند. حریم خصوصی در انجمنها و فعالیتهایی که برای رأی گیری استفاده میشوند هم مهم است چرا که شیوه‌ایست که ما با آن، باورهای سیاسی خودمان را شکل داده و به بحث میگذاریم. چشم مراقب میتواند این فعالیتها را مختل کرده و تحت تاثیر نابجای خود قرار دهد.

9. توانایی برای تغییر و داشتن فرصت دوباره

بسیاری از افراد، شخصیت ساکنی ندارند بلکه در طول زندگیشان تغییر و رشد میکنند. داشتن فرصت دوباره، ارزش والایی دارد که یعنی توانایی عبور از اشتباه و بازسازی خویش. حریم خصوصی این توانایی را پرورش میدهد. افراد را قادر میسازد که رشد کنند و بالغ شوند بدون اینکه به خاطر کارهای احمقانه‌ای که در گذشته انجام داده‌اند محدود شوند. قطعا پوشیده ماندن همه کارهای نادرست، خوب نیست اما برخی از آنها بهتر است پوشیده بماند چرا که ما میخواهیم رشد و بهبود را تشویق و تسهیل کنیم.

10. عدم نیاز به توضیح یا توجیه خود

یک دلیل مهم برای اهمیت حریم خصوصی، عدم نیاز به توضیح یا توجیه خود است. ما شاید خیلی کارها را انجام دهیم که اگر به وسیله افراد فاقد فهم یا دانش کامل، قضاوت شود عجیب، خجالت‌آور و یا خیلی بد به نظر بیاید. اگر لازم باشد ما پیوسته نگران باشیم هرکاری که میکنیم چطور از دید دیگران ادراک میشود و مرتبا خود را آماده کنیم تا توضیح بدهیم این بار سنگینی روش دوش ما خواهد بود.

----
منبع :‌ <span dir="ltr"> [https://teachprivacy.com/10-reasons-privacy-matters/](https://teachprivacy.com/10-reasons-privacy-matters/)</span>
